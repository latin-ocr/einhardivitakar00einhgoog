..ffi-

apud Romam ecclesiam beati Petri apostoli3 in cuius
. donaria magna uis pecuniae tamin auro quam in argento
necnon et gemmis ab illo congesta est. Multa et in·
numera pontificibus munera missa. Neque ille toto regni
sui tempore quicquam duxit antiquius, quam ut urbs
Roma sua opera suoque labore uetere polleret auctoritate
et ecclesia sancti Petri perillum non solum tuta ac de·
feusa, sed etiam suis opibus prae omnibus ecclesiis esset
ornata atque ditata. Quam cum tanti penderet, tamen
intra XLVII annorum, quibus regnauerat, spatium qua· g
ter tantum illo uotorum soluendorum ac supplicandi causa
profectus est.

28. Vltimi aduentus sui non solum hae fuere causae,
uerum etiam quod Romani Leonem pontificem, multis
affectum iniuriis, erutis scilicet oculis linguaque amputata,
fidem regis implorare compulerunt. Idcirco Romam ue-
niens, propter reparandum, qui nimis conturbatus erat,
ecclesiae statum ibi totum hiemis tempus extraxit. Quo
tempore imperatoris et augusti nomen accepit. Quod
primo intantum auersatus est, ut adfirmaret se eo die,
quemuis praecipua festiuitas esset, ecclesiam non intra·
turum, si pontificis consilium praescire potuisset. Inui-
diam tamen suscepti nominis, Romanis imperatoribus super
hoc indignantibus, magna tulit pacientia. Vicitque eorum
contumaciam magnanimitate, qua eis procul dubio louge
praestantior erat, mittendo ad eos crebras legationes et
in epistulis fratres eos appellando.

29. Post susceptum imperiale nomen cum aduer-
teret multa legibus populi sui deesse (nam Franci duas
habent leges, in plurimis locis ualde diuersas) cogitauit,
q'uae deerant addere et discrepantia unire, praua quoque
ac perperam prolata corrigere, s'ed de his nihil aliud ab
eo factum est, nisi· quod pauca capitula, et ea imperfecta,
legibus addidit. Omnium tamen nationum, quae sub eius
dominatu erant, iura, quae scripta non erant, describere
ac litteris mandari fecit.

· Item barbara et antiquissima carmina, quibus uete-
rum regum actus-et bella canebantur, scripsit memori-
aeque mandauit. Inchoauit et grammaticam patrii ser·
moure. · ’ ·

 

