—235-

illoque adhuc inediam retinente neque corpus aliter quam
rarissimo potu sustentante, septimo postquam decubuit
die, sacra communione percepta, decessit anno aetatis
rsuae septuagesimo secundo etex quo regnare coeperat
quadragesimo septimo, V. Kalendas Februarii, hora diei
tertia. ,

31. Corpus more sollempni lotum et curatum et
maximo totius populi luctu ecclesiae inlatum atque huma·
tum est. Dubitatum est primo, uhi reponi deberet, eo
»quod ipse uiuus de hoc nihil praecepisset. Tandem
omnium animis sedit, nusquam eum honestius tumulari
posse quam in ea basilica, quam ipse propter amorem
dei et domini nostri Ihesu Christi et ob honorem sanctae
et aeternae uirginis genetricis eius proprio sumptu in eo· .
dem uico construxit. In hac sepultus est eadem die, qua
defunctus est, arcusque supra tumulum deauratus cum
,imagine et titulo extructus.

Titulus ille hoc modo descriptus est: SVB HOO
vCONDITORIO SITVM EST OORPVS KAROLI
MAGNI ATQVE ORTHODOXI IMPERATORIS. QVI
REGNVM FRANCORVM NOBILITER AMPLIAVIT.
ET PER ANNOS XLVII FELICITER REXIT.
DECESSIT SEPTVAGENARIVS ANNO DOMINI

[Doce. XIIII]. INDICTIONE [V11]. V. ΚΑΒ. FEBR.

32. Adpropinquantis finis conplura fuere prodigia,
*ut non solum alii, sed etiam ipse hoc minitari sentiret.
Per tres continuos uitaeque termino proximos annos et
solis et lunae creberrima defectio et in sole macula
quaedam atri coloris septem dierum spatio uisa. Porticus,
quam inter basilicam et regiam operosa mole constru-
xerat, die ascensionis domini subita ruina usque ad fun-
damenta conlapsa. Item pons Rheni apud Mogontiacum,
quem ipse per decem annos ingenti labore et opere mira-
bili de ligno ita construxit, ut perenniter durare posse
uideretur, ita tribus horis fortuitu incendio conflagrauit,
ut, praeter quod aqua tegebatur, ne una quidem astula
ex eo remaneret. Ipse quoque, cum ultimam in Saxo·
niam expeditionem contra Godofridum regem Danorum
ageret, quadam die, cum ante exortum solis castris
egressus iter agere coepisset, uidit repente delapsam cae-

 

